---
title: 'Programiranje osnove'
description: 'Programski jezici omogućavaju komunikaciju programera sa računarom. Računar može izvršiti program i rješiti zadatak samo ako ima niz tačnih i preciznih uputstava. Ta uputstva napisana u programskom jeziku nazivamo program.'
tags: ['programiranje']
heroImage: '/forPage/programming.jpg'
pubDate: '06.03.2023.'
---

Programski jezici omogućavaju komunikaciju sa računarom. Računari se koriste za rješavanje raznih zadataka, a pomoću programskih jezika možemo računaru objasniti kako riješiti zadatak. Računari danas ne mogu riješiti svaki zadatak jer možda niko nije napravio program za rješavanje tog zadatka. Računari razumiju samo mašinski jezik pa je potrebno svaki programski jezik prevesti u mašinski jezik. Mašinski jezik razumiju samo računari, a današnji programski jezici slični su engleskom jeziku. Računar prevodi programske jezike u mašinski jezik pa po načinu prevođenja razlikujemo dvije vrste prevođenja:

- Pomoću kompajlera
- Pomoću interpreter

## Kompajler

Ovi programski jezici koriste program koji se zove kompajler. Kompajler prevodi program iz programskog jezika u mašinski jezik prije njegovog pokretanja na računaru. Na ovaj način greške se mogu primjetiti ranije i programi napisani ovim programskim jezicima su brži. Neki od kompajlerskih jezika su: Java, C++, C#, Rust itd. Glavna mana ovih jezika je njihovo teško učenje. Učenje ovih programskih jezika je mongo teže od interpreterskih programskih jezika.

## Interpreter

Programi koji za prevođenje linija programskog koda u mašinski jezik koriste interpreter nazivaju se interpreterski programski jezici. Interpreter čita linije programskog koda i direktno ih prevodi u mašinski jezik tokom izvršavanja programa na računaru. Neki od interpreterskih programskih jezika su: python, javaScript, Ruby. Ovi programi se jednostavno uče ali su zato malo sporiji prilikom izvršavanja na računaru u odnosu na kompajlerske jezike.

## Kompajler VS Interpreter

Glavna razlika između ovih programskih jezika je u vremenu kada se vrši prevođenje. Kompajler prevodi jezik prije izvršenja programa u računaru i može otkriti grešku prije nego program počne sa izvršavanjem u računaru.

Zamislite da razgovarate sa osobom koja govori nekim stranim jezikom, a prevodilac čeka da osoba završi sa govorom pa onda prevede cijeli govor. Tako radi kompajler.

Interpreter prevođenje vrši tokom izvršenja programa kao kada nam prevodilac prevodi strani jezik rečenicu po rečenicu u trenutku razgovora. Tako radi interpreter.
